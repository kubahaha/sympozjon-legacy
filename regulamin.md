Regulamin
===

## I. Organizacja

1. Stowarzyszenie nosi nazwę: Stowarzyszenie eksplozja – konopie – sympozjum.
2. Siedzibą Stowarzyszenia jest Stołeczne Królewskie Miasto Kraków.
3. Terenem działania Stowarzyszenia jest Rzeczpospolita Polska.
4. Podstawą działania Stowarzyszenia są postanowienia niniejszego regulaminu oraz przepisy ustawy z dn. 7 kwietnia 1989 r. Prawo o Stowarzyszeniach (Dz. U. z 2019r. poz. 713 z późn. zm.).
5. Stowarzyszenie ulega rozwiązaniu na podstawie uchwały Walnego Zgromadzenia Członków.
6. Działalność Stowarzyszenia jest regulowana regulaminem Stowarzyszenia.
6a. Logotyp Stowarzyszenia jest regulowany odpowiednią uchwałą.
7. Zmiana regulaminu jest możliwa na Walnym Zgromadzeniu Członków, w obecności co najmniej połowy członków Stowarzyszenia.

## II. Finanse

8. Stowarzyszenie jest dobrowolnym zrzeszeniem o celach niezarobkowych.
9. Do zaciągania zobowiązań majątkowych jest uprawniony zarząd Stowarzyszenia, wyłącznie reprezentowany przez wszystkich członków zarządu łącznie, po uprzednim upoważnieniu przez walne zebranie członków, w formie uchwały.
10. Składki członkowskie ustanawia Walne Zgromadzenie Członków w formie uchwały.
11. Stowarzyszenie jest finansowane ze składek członków oraz ich społecznej pracy.

## III. Cele Stowarzyszenia

12. Cele Stowarzyszenia to działania na rzecz poprawy dobrostanu studentów, a w szczególności wspierania rozwoju psychofizycznego, promowanie aktywności kulturalnej.
13. Stowarzyszenie realizuje swoje cele poprzez:
a. działania edukacyjne;
b. składanie petycji;
c. prowadzenie kanałów komunikacji elektronicznej;
d. organizację wydarzeń kulturalnych, sportowych, oświatowych i innych;

## IV. Członkostwo

14. *(Skreślony)*
14a. Decyzja o przyjęciu nowego Członka jest podejmowana przez Zarząd, po upływie okresu karencji.
14b. Kandydat na Członka składa podanie o przystąpienia do Stowarzyszenia, na ręce
Zarządu, w formie pisemnej. Dane kandydata podaje się do wiadomości Członków
Stowarzyszenia. Od tego momentu rozpoczyna się okres dwóch tygodni karencji.
14c. W trakcie trwania okresu karencji, jeżeli zostanie złożona na ręce Zarządu, pisemna
notyfikacja, przez co najmniej trójkę Członków, Zarząd musi zwołać Walne Zgromadzenie
Członków.
14d. Walne Zgromadzenie Członków, zwołane na podstawie Rdz. IV, pkt. 14b, może wyrazić
sprzeciw wobec przyjęcia kandydata na Członka, w formie uchwały.
14e. Po upływie okresu karencji, braku sprzeciwu Walnego Zgromadzenia Członków oraz
akceptacji przez Zarząd, przyjęcie do grona Członków Stowarzyszenia, odbywa się
poprzez złożenie przysięgi, której zasady określa uchwała.
15. Skreślenie z listy członków następuje w wyniku:
a. stwierdzenia przez zarząd rażącego niewypełniania obowiązków członkowskich
zgodnie z punktem 18 c) regulaminu;
b. podjęcia przez walne zgromadzenie członków uchwały o skreśleniu z listy członków;
c. śmierci.

## V. Walne Zgromadzenie Członków

16. Do kompetencji Walnego Zgromadzenia Członków należy:
a. zmienianie i uchwalanie Regulaminu;
b. *(skreślony)*;
c. uchwalanie wysokości składek członkowskich.
17. Walne Zgromadzenie Członków przyjmuje uchwały większością głosów w głosowaniu jawnym w obecności co najmniej połowy członków Stowarzyszenia, chyba że regulamin stanowi inaczej:
a. w przypadku nieobecności połowy członków Stowarzyszenia do ważności uchwały wystarcza obecność całego zarządu Stowarzyszenia na Walnym Zgromadzeniu
Członków;
b. głosowania w sprawach personalnych muszą być zapowiedziane, przy zwołaniu Walnego Zgromadzenia Członków, pod rygorem nieważności.
c. Członek może uczestniczyć i głosować na Walnym Zgromadzeniu Członków za
pomocą środków teleinformatycznych, co reguluje uchwała;

## VI. Zarząd

18. Do kompetencji Zarządu należy:
a. reprezentowanie Stowarzyszenia na zewnątrz – przez przynajmniej jednego członka
zarządu z wyłączeniem pkt. b);
b. reprezentowanie Stowarzyszenia w sprawach określonych w punkcie 9 – wyłącznie
przez wszystkich członków zarządu;
c. stwierdzanie rażącego niewypełniania obowiązków członkowskich określonych w
rozdziale VII regulaminu
d. od decyzji przysługuje odwołanie do Walnego Zgromadzenia Członków. Walne Zgromadzenie Członków odrzuca decyzję bezwzględną większością głosów, w obecności co najmniej połowy członków Stowarzyszenia;
e. zwoływanie Walnego Zgromadzenia Członków, z obowiązkiem poinformowania
członków o terminie nie później niż na 24 godziny przed datą zebrania.
f. określenie głównych kierunków działania i rozwoju Stowarzyszenia;
g.przyjmowanie nowych osób w poczet członków Stowarzyszenia;
h. ogłaszania zbiórek materiałów na określone cele.
18auu. Zarząd ogłasza swoje decyzje za pomocą rozporządzeń. Rozporządzenia nie mogą być sprzeczne z uchwałami.
19. Do zwołania walnego zebrania członków konieczna jest decyzja co najmniej jednegoczłonka zarządu
a. pozostałe decyzje zarząd podejmuje większością 100% głosów.
20. Zarząd jest zobowiązany prowadzić rejestr uchwał, dostępny dla każdego z członków Stowarzyszenia w formie elektronicznej.
21. Zarząd liczy co najmniej dwóch i nie więcej niż pięciu członków.
22. Uchwałę o powołaniu nowego członka zarządu podejmuje Walne Zebranie Członków zwykłą większością głosów w obecności co najmniej połowy członków Stowarzyszenia.
23. Uchwała o powołaniu nowego członka zarządu musi:
a. określać datę wejścia w skład zarządu;
b. decydować, czy osoba uzupełnia skład zarządu, czy wchodzi na miejsce
dotychczasowego członka zarządu.

## VII. Prawa i obowiązki

24. Członkowie mają obowiązek:
a. uczestniczyć w zebraniach;
b. opłacać terminowo ewentualne składki członkowskie.
c. brać czynny udział w organizacji wydarzeń określonych w punkcie 13 d) Regulaminu;
d. przynajmniej raz w roku odwiedzić Górę Kraka dokumentując to zdjęciem
25. Członkowie mają prawo do:
a. korzystania z majątku Stowarzyszenia;
b. otrzymania upominku od Stowarzyszenia w dniu swoich urodzin oraz imienin.
26. Zarząd ma obowiązek:
a. kierować Stowarzyszeniem w sposób odpowiedzialny;
b. prowadzić rejestr uchwał, dostępny dla każdego z członków Stowarzyszenia w
formie elektronicznej;
c. zwołać przynajmniej jedno Walne Zgromadzenie Członków, w trakcie każdej z
kalendarzowych pór roku.
